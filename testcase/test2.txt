Giusto lo spazio di un secondo il sole sloggia
È di nuovo tempo di pioggia, l'ultima spiaggia
Giù al tappeto mentre l'arbitro conteggia
Offese antiche più nuove ipoteche
Le sei fatiche della psiche ormai gettate tra le ortiche
Allucinato tipo reduce
Lenzuoli sopra corpi con un cartellino all'alluce
Persi tra la base e il vertice
All'orizzonte il niente ed è evidente
Che nessuno in questo oceano se la ride oltre a Nettuno
Ed è opportuno spiegarsi
Risolvere il conflitto oppure darsi per sconfitto
Fino alla fine del tragitto , a volte
Lasciarsi andare o sopravvivere ridere o piangere attendere eventi
Elementi divergenti, conti che non tornano
Secondi troppo rapidi regalano altri nomi, altri crisantemi sulle lapidi
In attesa di una luce, pregando sottovoce
Cercando la pace, aspettando una cura efficace ma invece

Sono ostacoli tra di me ad ogni via d'accesso
Prende possesso la mia Mr. Hyde session
Quando innesco minime ipotesi all'eccesso
Per metà fuori da qua per metà sotto sequestro
Compresso nello scenario che non cambia
Spinto fino dentro il cuore dell'ubiquità zona in cui
Sarò e fui ritornando sui passi dei miei fantasmi, angoli bui
Nella stanza degli specchi troppi demoni riflessi
Strani equilibri sono andati compromessi
Punti sospesi, ombre cinesi perché fossero compresi
I dogmi necessari per l'ascesi
Dovremmo perderci per ritrovarci
E poi fidarci perché c'era la stessa luce ad aspettarci
Stessi segni sulla pelle ci resero anime gemelle
E quindi uscimmo a riveder le stelle
